Упражнение 10 - задачи
Да се състави командна процедура, която получава като параметър на командния ред име на съществуваща директория. Прочита от стандартния вход име на съществуващ файл. На всеки обикновен файл от директорията, замества първите 2 реда с първите 2 реда от прочетения файл.
Да се състави командна процедура, която получава поне 3 параметъра: 1 – число, 2 – име на съществуваща директория, останалите – списък от имена на потребители. Процедурата прочита текст от стандартния вход. За всеки потребител от списъка, който е в сесия, ако съществува поддиректория на директорията - 2-ри параметър, с име, съвпадащо с името на потребителя, намира броя на файловете в нея. Ако този брой е по-голям от първия параметър, на потребителя се изпраща съобщение с прочетения текст. Ако броя е по-малък, името на потребителя, заедно с броя файлове, подходящо форматирани, се записват във файл по азбучен ред на имената на потребителите.
